# Προαιρετική Εργασία 3
### 3η Εργασία (Παραδοτέο είναι pdf (όχι zip!) μέσω gunet2 με τεκμηριωμένο κώδικα και παράδειγμα εκτέλεσης).
**[Για φοιτητές με επώνυμο από Σ έως Ω]**: Μία εταιρεία που λειτουργεί 24 ώρες την ημέρα και 7 ημέρες την εβδομάδα απασχολεί 50 υπαλλήλους. Προφανώς, οι υπάλληλοι πρέπει να εργάζονται σε βάρδιες. Κάθε υπάλληλος μπορεί, για κάποια ημέρα, να εργάζεται σε πρωινή βάρδια (M), ή απογευματινή (E), ή νυχτερινή (N), ή μπορεί να έχει ανάπαυση (R). Η εταιρεία θέλει να δημιουργήσει ένα πρόγραμμα εργασίας των υπαλλήλων της για ένα διάστημα 30 συνεχόμενων ημερών, στο οποίο όμως να ισχύουν οι εξής κανόνες:
+ Κάθε ημέρα πρέπει να εργάζονται τουλάχιστον 15 υπάλληλοι στην πρωινή βάρδια, τουλάχιστον 10 στην απογευματινή και τουλάχιστον 8 στην νυχτερινή.
+ Κανένας υπάλληλος δεν επιτρέπεται αν μία ημέρα είχε νυχτερινή βάρδια, την επόμενη να έχει πρωινή.
+ Κάθε υπάλληλος πρέπει σε οποιεσδήποτε 7 συνεχόμενες ημέρες του προγράμματος εργασίας (από την 1η έως την 7η, από την 2η έως την 8η, κ.ο.κ.) να έχει τουλάχιστον δύο ημέρες ανάπαυσης.

Μοντελοποιήστε το πρόβλημα αυτό σαν πρόβλημα ικανοποίησης περιορισμών (μεταβλητές, πεδία, περιορισμοί) και βρείτε λύσεις που να ικανοποιούν τους περιορισμούς. 
**Bonus:** Eπειδή το πρόβλημα μπορεί να έχει πολλές λύσεις, προτείνετε μία εύλογη αντικειμενική συνάρτηση που να ποσοτικοποιεί την ποιότητα (ή το κόστος) μίας λύσης, οπότε πλέον έχουμε ένα πρόβλημα βελτιστοποίησης.